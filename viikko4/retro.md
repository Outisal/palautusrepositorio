Retrospektiivi on projektitiimin tapaaminen, joka järjetetään tyypillisesti projecktin tai sprintin lopuksi, jossa on tavoitteena oppia päättyneestä sprintistä tai projektista ja siten parantaa seuraavien projektien tekemistä. “Start, Stop, Continue, More of, Less of Wheel” ja “Glad, Sad, Mad” ovat retrospektiivitekniikoita, joita voidaan käyttää retrospektiivissä.  

“Start, Stop, Continue, More of, Less of Wheel” visualisoi projektin opit ratasmuotoon, jossa on nimen mukaiset sektorit. Projektitiimi pohtii tehdyn työn perusteella, mitä heidän kannattaisi alkaa tehdä, mitä ei vielä ole tehty, mitä ei kannattaisi tehdä enää jatkossa, minkä tekemistä kannattaa jatkaa ja mitä kannattaisi tehdä enemmän ja mitä vähemmän. Opit kerätään sektoreittain post-iteille. 

“Glad, Sad, Mad” -tekniikassa projektitiimiläiset kirjoittavat ensin positiivisia huomioita, asioita, jotka ovat tuottaneet pahaa mieltä ja asioita, jotka ovat suututtaneet post-iteille. Sen jälkeen näitä tarkastellaan ryhmänä ja laitetaan post-itit oikean kategorian alle. "Sad" ja "mad" edustavat molemmat negatiivisia asioita, mutta "mad" tuo tyypillisesti esiin tiimin ulkopuolisia tekijöitä siinä, missä "sad" keskittyy tiimin omaan tekemiseen. Seuraavaksi post-itit ryhmitellään niin, että samaa asiaa käsittelevät ovat samaa ryhmää. Tiimi äänestää tyypillisesti 5 tärkeintä ryhmää, joista keskutellaan enemmän. Keskustelu ohjataan siihen, miten nämä tärkeimmiksi valitut tekijät huomioidaan seuraavassa sprintissä tai projektissa. 
